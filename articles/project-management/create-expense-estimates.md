---
title: Anggaran perbelanjaan
description: Topik ini memberikan maklumat mengenai mentakrifkan atau menganggarkan perbelanjaan berasaskan projek.
author: ruhercul
manager: Annbe
ms.date: 10/01/2020
ms.topic: article
ms.service: dynamics-365-customerservice
ms.reviewer: kfend
ms.author: ruhercul
ms.openlocfilehash: 2afe4ff2f84fc5426c409e6314da73b11a4de281
ms.sourcegitcommit: 56c42d7f5995a674426a1c2a81bae897dceb391c
ms.translationtype: HT
ms.contentlocale: ms-MY
ms.lasthandoff: 10/01/2020
ms.locfileid: "3908406"
---
# <a name="expense-estimates"></a>Anggaran perbelanjaan
_**Gunakan Pada:** Project Operations untuk senario berasaskan sumber/bukan stok, pelaksanaan Ringan - urusan untuk penginvoisan proforma_

Bersama dengan mentakrifkan anggaran berasaskan sumber, Operasi Projek Dynamics 365 membolehkan pengurus projek mentakrifkan perbelanjaan berasaskan projek untuk setiap projek. Setiap item perbelanjaan boleh dikaitkan dengan peranan atau kategori projek tertentu. Kategori perbelanjaan biasanya ditakrifkan pada peringkat organisasi. Penetapan harga untuk setiap kategori perbelanjaan biasanya ditakrifkan dalam hierarki yang berikut:

- Organisasi
- Pelanggan
- Sebut harga/kontrak

Lengkapkan langkah berikut untuk melihat, menambah atau memadamkan perbelanjaan projek.

1. Pergi ke **Projek** dan pilih projek yang anda mahu usahakan.
2. Pilih tab **Anggaran Projek** dan lihat senarai perbelanjaan projek.
3. Pilih **Perbelanjaan Baharu** untuk menambahkan perbelanjaan. Atau pilih satu belanja untuk dipadamkan dan kemudian pilih **Padamkan Perbelanjaan**.

Atribut berikut ditakrifkan untuk setiap item baris perbelanjaan:

- **Kategori** : Kumpulan biasa yang digunakan untuk menjelaskan semua perbelanjaan yang dilakukan ke atas projek.
- **Tarikh Mula** : Tarikh apabila perbelanjaan diramalkan akan ditanggung.
- **Kuantiti** : Anggaran bilangan item perbelanjaan untuk kategori tertentu.
- **Unit Harga Kos** : Harga unit yang digunakan untuk pengiraan kos perbelanjaan.
- **Unit Harga Jualan** : Harga unit yang digunakan untuk pengiraan harga jualan perbelanjaan.

